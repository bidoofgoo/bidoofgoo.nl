<article><h2>Kat en Cavia RPG</h2><div class="artcontent">Hallo, heel erg bedankt voor de interesse! Hoewel het misschien niet interessant klinkt, Kat en Cavia was mijn eerste grote project en het ligt dicht bij mijn hart ❤️ Ik heb het spel Kat en Cavia RPG gemaakt in 2010 ( toen was ik 12 jaar oud ). Krijg dus ook niet te hoge verwachtingen! (haha)<div class="contentimg"><img src="http://localhost/bidoofgoo.nl/img/katcavia.png"></div>Kat en Cavia RPG is gemaakt in RPG Maker VX. Het is een roleplaying game waarin je speelt als Cavia ( of hoe je hem zelf ook noemt in het spel ) met zijn goede vriend Kat.</div><h2>Het Verhaal</h2><div class="artcontent">Het verhaal begint bij Cavia, die verward wakker wordt in een rare lege ruimte. Hij weet niet waar hij is, en hoe hij hier is gekomen. na een stukje te lopen komt hij hier iemand tegen. Dit is de antagonist van het spel: Dark Cavia. Dark Cavia is als een duistere weerspiegling van Cavia, die het liefste de wereld ziet branden.<div class="contentvid"><img src="http://localhost/bidoofgoo.nl/img/katcavscreen1.PNG"></div>Dark Cavia kwam met een waarschuwing: "Pas maar op Cavia, want ik kom er aan! Ik ben het origineel, niet de weerspiegeling." Cavia schrikt wakker in zijn stro bedje en ziet zijn goede vriend Kat staan. Kat verplicht Cavia om naar de winkel te gaan. Cavia heeft hier niets op in te brengen, dat is namelijk gewoon hoe Kat is.<div class="contentvid"><img src="http://localhost/bidoofgoo.nl/img/katcavscreen2.PNG"></div>Cavia gaat naar de markt om eten te halen, alleen laat de verkoper hem niet gaan totdat hij een rare spiegel van hem heeft gekocht. Cavia is totaal niet geinteresseerd. De verkoper stond er op en bood aan om de spiegel gratis mee te geven. Hier had Cavia natuurlijk helemaal geen problemen mee. Ik bedoel, gratis spiegel, waarom niet? Toen Cavia thuis kwam stond Kat hem enthousiast op te wachten. "Cavia, kijk eens wat ik heb gedaan!" Kat had de spiegel uit Cavia's tas opgehangen in de kamer, ook al was Cavia nog niet thuis... hoe? Geen idee. Hij hangt daar nu. Hier is niets op in te brengen, dat is gewoon Kat. <br><br>De spiegel heeft een vreemde aantrekkingskracht. Cavia leunt naar voren om goed de spiegel te bekijken, maar met een schrik ziet hij het gezicht dat hij die nacht in zijn droom had gezien! Cavia wordt in de spiegel gezogen en gaat samen met Kat op verschillende avonturen. Wie komen ze allemaal tegen? Wat beleven ze allemaal? Dat is te zien als je het spel zelf speelt! ( of niet, het is best een oud spel en zo super zat het nou ook weer niet in elkaar )</div></article>